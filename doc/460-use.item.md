# Príkaz `pouzi`

V balíku `commands` vytvorte triedu `Use`, ktorá bude reprezentovať príkaz `pouzi`. Tento príkaz použije predmet,
ktorý sa nachádza buď v batohu alebo v miestnosti.

* názov príkazu: `pouzi`
* opis príkazu: `použije zvolený predmet`

Príkaz musí spĺňať nasledovné podmienky:

   * Ak príkaz spustíme bez parametra (to znamená, že sme neuviedli, aký predmet chceme použiť), program vypíše na
     obrazovku správu `Neviem čo chceš použiť.`:

      ```
      > pouzi
      Neviem čo chceš použiť.
      ```

   * Ak sa pokúsime použiť predmet, ktorý pri sebe nemáme alebo sa nenachádza v miestnosti, vypíšte na obrazovku správu
     `Taký predmet tu nikde nevidím.`:

     ```
     > pouzi elektricka
     Taký predmet tu nikde nevidím.
     ```

   * Ak sa jedná o predmet, ktorý nemá nastavenú vlastnosť `USABLE`, tak vypíšte na obrazovku správu `Tento predmet
     sa nedá použiť.`:

     ```
     > pouzi prazdne sedadla
     Tento predmet sa nedá použiť.
     ```

   * Ak hráč úspešne použije predmet, spustí sa metóda `.use()` nad daným predmetom:

     ```
     > pouzi bic
     Podľa teba som zrejme blbec, ale naozaj nechápem, na čo by to v tejto chvíli bolo dobré.
     ```


## Riešenie

```python

```
